A Memori alkalmazás felhasználási feltételei
============================================

Általános rendelkezések
-----------------------

A Memori alkalmazás üzemeltetője Tóth Dávid. Az alkalmazást érintő kérdésekkel a memori@hiperkocka.hu emailcímre lehet fordulni.

Alkalmazás leírása: idegen nyelvű szavak, vagy más memorizálandó fogalmak tanulását segíti elő. A felhasználók leckékbe csoportosíthatják a tanulni kívánt fogalmakat.

A Felhasználó tudomásul veszi, hogy a Memori alkalmazásban az általa feltöltött tartalmak publikusak, azokat a Memori bármely látogatója megtekintheti az alkalmazás oldalain. Az alkalmazás oldalainak tekintjük az iWiW Alkalmazások menüpont alatt elérhető alkalmazás-oldalakat illetve a Felhasználó iWiW profilján elérhető alkalmazás megjelenéseket.


Szerzői jogok
-------------

Az alkalmazás használata során létrehozott leckékre a "Creative Commons - Public Domain" licensz érvényes. Bárki használhatja, módosíthatja és továbbadhatja őket.

A Felhasználó ezúton kijelenti és szavatolja, hogy amennyiben a Memori alkalmazás használata során bármilyen jellegű szerzői jogvédelem alatt álló tartalmat hozzáférhetővé tesz, ezen adatok tekintetében a felhasználási jogokkal rendelkezik.


A feltölthető tartalomra vonatkozó rendelkezések
------------------------------------------------

A Memori alkalmazásba feltöltött tartalmak nem sértheti más szerzői és jó hírnévhez való jogait, nem lehet olyan, ami faji, nemzetiségi, vallási, kisebbségi, nemi vagy politikai ellentéteket szít, illetve súlyos vagy széleskörű ellenállást vált ki, nem lehet mások szexuális hovatartozását sértő, gyalázó, nem lehet pornográf tartalmú vagy mások erkölcsi méltóságát sértő, nem bátoríthat egészségre ártalmas anyagok használatára, nem tartalmazhat bűncselekményre felbujtást, nem tartalmazhat jogosulatlan vagy tisztességtelen piaci magatartás és versenykorlátozás tilalmáról szóló törvény által tiltott módon egszerzett adatokat, vagy üzleti titkokat, illetve nem ütközhet egyéb jogszabály rendelkezéseibe.


A felhasználási feltételek módosításának joga
---------------------------------------------

A Memori fejlesztője fenntartja a jogot, hogy jelen felhasználási feltéteket a felhasználók előzetes értesítése mellett egyoldalúan módosítsa. Ön a szolgáltatásnak a módosítás hatálybalépését követő használatával – azaz a Memori következő használatával - elfogadja a módosított felhasználási feltételeket.

Adatkezelés
-----------

Az alkalmazás a felhasználó iWiW azonosítóját, a felhasználó által felvitt leckéket, szavakat és a gyakorlási statisztikát külső szerveren tárolja. A felhasználó semmilyen személyes adata nem kerül letárolásra.

Az alkalmazás törlése esetén, a felvitt leckék és szavak nem törlődnek, viszont az egyetlen felhasználóhoz kötődő információ, az iWiW-en belüli azonosító, törlésre kerül. Ez azt is jelenti, hogy ha egy felhasználó törli az alkalmazást az iWiW-en, majd később ismét felveszi, akkor a korábban felvitt leckéit nem fogja látni.


